<html>
<head>
    <meta charset="utf-8">
    <title>ARTVİN Tarihçe</title>
    
</head>
<body style="background-color:#cef78cfa;font-family:arial">
    
    <h1 style="color: #fd071b" align="center">Tarihçe</h1>
    <h2 style="color: #056c94" align="center">Antik Çağlar</h2>
    <p align="justify">Toprak yapısının elverişsiz olması ve bilim merkezlerinden uzaklığı nedeni ile planlı ve bilimsel tarzda arkeolojik çalışmalar yapılamamıştır. 1933 ve 1955 yıllarında Yusufeli ve Şavşat yörelerinde halkın bulduğu bakır baltaların MÖ 4000-3000 yıllarına ait olduğu sanılmaktadır. Aynı yörede bulunan tunç baltaların MÖ 3000-2000 yıllarına ait oldukları bilinmektedir.</p>
    <p align="justify">Artvin ve çevresi tarih öncesi devirleri Cilalı Taş Devri'nden başlayarak Bakır, Tunç ve Demir çağlarını sırası ile yaşamıştır. MÖ 10 bin ile 8 bin yıllarından kalma Cilalı Taş Devri'ne ait insan izleri Artvin’de de bu çağlarda insanların yaşamış olduğu izlenimini vermektedir. Bulunan madeni eşyalar ise tarih öncesi devirlerin sırası ile yaşandığını belgelemektedir.</p>
    <h2 style="color: #056c94" align="center">Osmanlı Dönemi</h2>
    <p align="justify">Artvin ilinin Osmanlı yönetimine ne zaman geçtiği konusunda kesin bir bilgi ya da belge yoktur. II. Mehmed’in Trabzon İmparatorluğu'nu yıkarak Karadeniz bölgesinin sahil kıyısını Artvin ilinin kıyı kesiminden itibaren ele geçirdiği bilinmektedir. Bu sırada Artvin, Yusufeli, Ardanuç, Borçka, Çıldır Atabeyliği'nin elinde bulunuyordu.</p>
    <p align="justify">I. Selim Trabzon valisiyken Gürcistan’a yaptığı seferde Batum’un güneybatısında bulunan Güney Kalesini ele geçirmiştir. Bu kalenin adı ile sancak kuran I. Selim sancağa Borçka, Hopa ve Artvin’i bağlamıştır. 1534'te Erzurum beylerbeyi Mehmed Han, Yusufeli civarına akınlar yapmıştır. Ardanuç Atabeyi II. Keykavus ayaklanınca I. Selim’in oğlu padişah I. Süleyman ikinci veziri Kara Ahmed Paşa'yı isyanı bastırmakla görevlendirmiştir. Kara Ahmet Paşanın ikinci seferi ile Pert-Eğekte adlı ilk Livane Sancağı kuruldu. 1549-51 yılları arasında Şavşat-Yusufeli arasındaki Ardanuç bölgesi iki yıl kadar II. Keykavus’un elinde kaldı. 13 Haziran 1551 günü Ardanuç Kalesi'ni de fetheden Erzurum Beylerbeyi İskender Paşa bu bölgeyi de Osmanlı'ya kattı.</p>
    <p align="justify">Artvin ve çevresi yaklaşık 250 yıl Osmanlı Devletinin egemenliğinde kalmıştır. 1828 Osmanlı-Rus savaşı ve savaş sonucu imzalanan Edirne Anlaşması ile Ahıska Osmanlı elinden çıkınca Çıldır eyalet teşkilatı bozuldu. Anlaşma gereği Çıldır eyaletinin bir kısmını Osmanlı kaybetti. Buna karşılık Artvin, Borçka, Ardanuç, Şavşat ve Yusufeli Osmanlı elinde kaldı.</p>
    <p align="justify">Rusların güneye inme ve dünya imparatorluğu yaratma planı ile 1877-78 (93 Harbi) Osmanlı-Rus savaşı çıktı. 24 Nisan'da Rusya Kars, Ardahan ve Batum’u işgal ettikten sonra Türk topraklarına doğru ilerlemeye başladı. 2 Mayıs 1877’de 800’den fazla askeri şehit ettiler. Ardahan çevresini ele geçiren Ruslara karşı Artvin halkı Ardanuç ve Şavşat’a doğru göç etmeye başladılar.</p>
    <p>Şıpka geçidinde hatalı hatlar kuran Süleyman Paşa yüzünden Ruslar bu hatları delerek Doğu Anadolu içlerine kadar ilerlediler. Osmanlı barış teklifinde bulunmak zorunda kaldı. 3 Mart 1878’de Osmanlı ile Rusya arasında 29 maddeden oluşan Ayastefanos Antlaşması imzalandı. 19. maddesinde yer alan 245.207.301 altın tazminatını ödemeyen Osmanlı, Kars, Ardahan, ve Batum topraklarını Rusya’ya tazminat karşılığı vermek zorunda kaldı. Bu barış Avrupalı devletlerin çıkarına aykırı düşünce 23 Aralık 1878’de Berlin Antlaşması imzalandı. Bu barış ile Elviye-i Selâse denen Kars, Ardahan, ve Batum Rusya eline geçti. 8 Şubat 1879’da Osmanlı ile Rusya arasında imzalanan Büyük Muhaide anlaşması ile Kars, Ardahan, ve Batum’da yaşayan Türkler batıya doğru göç etmeye başlamışlardır.</p>
    <h2 style="color: #056c94" align="center">Osmanlı Döneminde Nüfus</h2>
    <p align="justify">Artvin mutasarrıfı tarafından 1922 yılının Haziran ayında düzenlenen cetvellere göre, Merkez, Borçka, Şavşat, Hopa, Arhavi, Ardanuç kazaları ve bunlara bağlı nahiyelerinin nüfusları aşağıdaki gibidir.</p>
    <table border="1" align="center">
        <tr>
            <th>Artvin</th>
            <th>Türk</th>
            <th>Gürcü</th>
            <th>Hemşin</th>
            <th>Laz</th>
        </tr>
        <tr>
            <td>Merkez</td>
            <td></td>
            <td></td>
            <td></td>
            <td></td>
        </tr>
        <tr>
            <td>Ardanuç</td>
            <td>7.709</td>
            <td>0</td>
            <td>0</td>
            <td>0</td>
        </tr>
        <tr>
            <td>Berta</td>
            <td>1.122</td>
            <td>0</td>
            <td>0</td>
            <td>0</td>
        </tr>
        <tr>
            <td>Sirya</td>
            <td>1.528</td>
            <td>0</td>
            <td>0</td>
            <td>0</td>
        </tr>
        <tr>
            <td>Şavşat</td>
            <td>6000</td>
            <td>2400</td>
            <td>0</td>
            <td>203</td>
        </tr>
        <tr>
            <td>Merya</td>
            <td>8539</td>
            <td>1150</td>
            <td>0</td>
            <td>0</td>
        </tr>
        <tr>
            <td>İmerhev</td>
            <td>0</td>
            <td>134</td>
            <td>0</td>
            <td>0</td>
        </tr>
        <tr>
            <td>Borçka</td>
            <td>0</td>
            <td>5433</td>
            <td>745</td>
            <td>850</td>
        </tr>
        <tr>
            <td>Maralit</td>
            <td>0</td>
            <td>1333</td>
            <td>0</td>
            <td>0</td>
        </tr>
        <tr>
            <td>Maçahel(Maçahalis)</td>
            <td>0</td>
            <td>1480</td>
            <td>0</td>
            <td>0</td>
        </tr>
        <tr>
            <td>Murgul</td>
            <td>0</td>
            <td>1560</td>
            <td>0</td>
            <td>150</td>
        </tr>
        <tr>
            <td>Hopa</td>
            <td>1000</td>
            <td>150</td>
            <td>2000</td>
            <td>4500</td>
        </tr>
        <tr>
            <td>Kemalpaşa</td>
            <td>0</td>
            <td>0</td>
            <td>750</td>
            <td>1500</td>
        </tr>
        <tr>
            <td>Arhavi</td>
            <td>750</td>
            <td>950</td>
            <td>600</td>
            <td>4250</td>
        </tr>
        <tr>
            <td>Toplam</td>
            <td>26648</td>
            <td>21550</td>
            <td>4095</td>
            <td>11453</td>
        </tr>
        
    </table>
    <h2 style="color: #056c94" align="center">Cumhuriyet Dönemi</h2>
    <p align="justify">1924 yılında sancaklar vilâyet haline dönüştürülünce Artvin de vilâyet oldu. Ancak Artvin vilâyeti 1 Haziran 1933'te lağvedildi ve burası bir kaza merkezi olarak merkezi Rize olan Çoruh vilâyetine bağlandı. Bu durum 3 yıl kadar sürdü. Artvin 4 Ocak 1936 tarihinde yeni kurulan Çoruh vilâyetinin merkezi oldu. 17 Şubat 1956 tarihinde ise Çoruh adı kaldırıldı ve ilin adı Artvin haline getirildi.</p>
    <hr>
         <table width="100%" style="background-color:#1b3c79">
            <tr>
                <td><h4 align="center">Bu Site Eğitim Amaçlı Yapılmıştır</h4></td>
            </tr>
            <tr>
                <td><h4 align="center">Hazırlayan:Gürkan DÖNMEZ</h4></td>
            </tr>

         </table>
         <hr>
     

    
    



</body>


</html>
